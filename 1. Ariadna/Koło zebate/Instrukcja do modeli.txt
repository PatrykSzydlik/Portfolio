Model wzór służy do tworzenia modeli kół o dowolnie dobranych parametrach.

[EDYCJA SZKICU]

Po otwarciu wzoru od razu należy zapisać nowy model jako docelowy plik.
Następnie można wejść w zakładkę zarządzanie->parametry i tam edytować wybrane wartości:

 -   ilość zębów - nie trzeba tłumaczyć, wzrost wartości powoduje wzrost promienia koła 
     [zakres minimum 9]

 -   wys_zeba - wartość do zbadania na podstawie modelu i jego dopasowania z gąsienicą, 
     według moich prób 4,3 mm najlepiej spełnia swoją funkcję 
     [zakres do 4,5mm]

 -   kat_zeba - zmniejszenie wartości wpływa na zmniejszenie luzów na połączeniu gąsienica-koło 
     ale nie należy z tym przesadzać 
     [zakres 137 - 165]

Po każdej edycji parametrów polecam włączyć i wyłączyć edycję szkicu, to daje 100%  pewności, że wszystko się zaktualizowało.
Parametry stałe tylko do wglądu:

 - kat 360 - tylko do obliczeń

 - dl_ogniwa 8,3mm - wartość do dokładniejszego zbadania jeśli ktoś ma ochotę ale myślę, że dokładność 
   z jaką wyznaczałem tą wartość jest wystarczająca. Jest to odległość między dwoma trzpieniami w gąsienicy

 - dl_przeskoku - wzór wyprowadzony z prostej geometrii, odległość cięciwy między punktami w których ogniwa gąsienicy będą dotykać się do koła

[TWORZENIE BRYŁY]

 Aby naprawić błędne połączenia w szyku trzeba użyć doktora szkicu.
 Poniższe operacje pozwolą utworzyć model ale nie będzie można go już kontrolować poprzez zmianę parametrów. 

 Wchodzimy w edycje szkicu, klikamy ppm i wybieramy doktor szkicu.
 Następnie wybieramy "diagnozuj szkic" , wykonujemy to dla wszystkich testów diagnostycznych, które się wyświetlą, klikamy 'ok'.
 Kolejno klikamy dalej, dalej, zakończ. Teraz rozpocznie się łączenie punktów nakładających się. 
 My musimy jedynie zaakceptować każde z nowych połączeń klikając "tak", a na koncu zakończ szkic.

 Teraz model można normalnie utworzyć poprzez narzędzie 'wyciągnięcie proste'. Grubość tarczy koła to 3,5 mm .

[DODAWANIE OTWORÓW]

 Wykorzystujemy do tego szkic z otworami. 
 Tworzymy w centrum koła otwór o phi 9mm  oraz cztery otwory na śruby o phi 3,3 mm.
